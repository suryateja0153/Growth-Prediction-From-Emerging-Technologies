 Elke dag praat mense regoor die wêreld in dosyne verskillende tale met talle unieke aksente met Google om hulp en inligting te kry. Vir party is dit gerieflik om dinge met hul stem te doen, en vir ander is dit noodsaaklik. "Hey Google" "Hey Google" "Hey Google" Google se oudioherkenningtegnologie is ontwerp om jou inligting privaat en en veilig te hou wanneer jy produkte soos Google Assistent gebruik. Wanneer jy met Google Assistent, Search of Maps praat, hou Google nie jou oudio-opnames by verstek nie. Maar as jy Google toelaat om jou oudio-opnames veilig in jou Google-rekening te stoor, kan jy help om ons spraakstelsels te verbeter, en Google se oudioherkenningtegnologie selfs beter te maak. Gestoorde oudio-opnames werk saam om die stelsel te verbeter vir die honderdmiljoene mense regoor die wêreld wat staatmaak op Google-spraaktegnologie. Google beskerm jou data soos volg as jy besluit om jou oudio-opnames te stoor. Wanneer jy jou stem gebruik vir interaksie met Assistent, Search en Maps, word jou oudio-opname veilig in jou Google-rekening gestoor. Brokkies uit die oudioaktiwiteit word dan verdeel deur Google se sagteware om die tegnologie se vermoë te verbeter om te verstaan wat mense in verskillende tale en aksente sê. Om Google se oudiokontroleringproses aan te dryf, word 'n klein persentasie masjiengeselekteerde oudiobrokkies van hul Google-rekeninge geskei. Opgeleide nasieners kan die oudio dan ontleed om die opname te annoteer en te bevestig of die woorde wat gesê is reg verstaan is deur Google se oudioherkenningtegnologie. Dit help om 'n produk soos Google Assistent se vermoë om taal te verstaan, in die toekoms selfs beter te maak. Wanneer jy dus kies om jou oudio-opnames veilig te stoor, help jy om Google se oudioherkenningtegnologie te verbeter vir honderdmiljoene mense regoor die wêreld. "Hey Google. Goeienag." 