 El món modern és meravellós en molts sentits (l'odontologia és bona, els cotxes són fiables, podem mantenir el contacte des de Mèxic amb la nostra àvia a Escòcia molt fàcilment...), però també està poderosa i tràgicament dirigit a causar un alt nivell ambiental d'ansietat i depressió generalitzada de baix nivell. Hi ha sis trets particulars de la modernitat que tenen aquest efecte pertorbador. Cada un té una cura potencial, qué només podem dur a terme col·lectivament quan sapiguem més sobre el trastorn en qüestió. Heus-los aquí: 1. Meritocràcia: les nostres societats ens diuen que tothom és lliure per triomfar si s'hi té el talent i l'energia. El desavantatge d'aquesta idea aparentment bella i alliberadora és que qualsevol manca d'èxit no es pren, com en el passat, com un accident o una desgràcia, sinó com un senyal definitiu de manca de talent o com de mandra. Si els que són al cim mereixen tot el seu triomf, llavors aquells al fons es deuen mereixer tot el seu fracàs. Una societat que es considera a sí mateixa meritocràtica fa, de la pobresa com a problema, un indici de condemnació; i, d'aquells que han fracassat com a desgraciats, perdedors. La cura és una creença fortament i cultural fondamentada en dues grans idees: la sort, que diu que l'èxit no depén només del talent i l'esforç; i la tragèdia, que diu que la gent bona i decent pot fracassar i meréixer compassió abans que menyspreu. 2. Individualisme: una societat individualista predica que l'individu i els seus assoliments ho són tot i que tothom és propens a un destí especial. No és la comunitat el que importa; el grup és per a casos perduts. Ésser "corrent" es considera una maledicció. El resultat és, precisament, que la majoria de nosaltres acabam essent associats amb un fracàs monstruós, estadísticament parlant. La cura és un culte a la vida corrent i una valoració adient dels plaers i de l'heroisme silenciós del dia a dia. 3. Secularisme: les societats seculars deixen de creure en res que sigui més gran o estigui més enllà d'elles mateixes. Abans, les religions duien a terme l'útil servei de mantenir les nostres mesquineses i batalles d'estatus en perspectiva. Però ara no hi ha res que meravelli o relativitzi els humans, els triomfs i contratemps dels quals acaben semblant l'únic que importa. Una cura comportaria emprar regularment fonts de trascendència per generar una perspectiva benigna i relativitzadora de les nostres penes personals: la música, els estels a la nit, els extensos espais del desert o de l'oceà ens donarien una lliçó d'humilitat de formes recomfortants. 4. Romanticisme: la filosofia del Romanticisme ens diu que cadascú de nosaltres té una persona molt especial allà fora que ens pot fer completament feliços. Però sobretot hem de conformar-nos amb relacions moderadament suportables amb algú que sigui molt agradable en certes formes i força complicat en moltes altres. Sona a desastre en comparació amb les nostres enormes esperances originals. La cura és adonar-nos que no ens hem equivocat: simplement ens han encoratjat a creure en un somni molt improbable. En lloc d'això, hauríem d'augmentar les nostres ambicions en torn de l'amistat i de l'amor no sexual. 5. Els mitjans de comunicació: els mitjans tenen un immens prestigi i un enorme lloc dins les nostres vides, però dirigeixen rutinàriament la nostra atenció a coses que ens espanten, amoïnen, aterreixen i enfurismen, mentre ens neguen la voluntat o qualsevol oportunitat d'acció personal efectiva. Normalment atenen els costats menys admirables de la naturalesa humana sense compensar-ho amb una exposició a bones intencions, responsabilitat i decència. En els seus pitjors moments, ens empenyen subtilment cap al govern de la massa. La cura seria notícies que es centressin en presentar solucions en lloc de generar indignació, que aquestes existissin per als problemes sistèmics en lloc de per emfatitzar alegrement sobre caps de turc i monstres emblemàtics, i que ens recordessin regularment que les notícies en què ens hauriem de centrar més provenen de les nostres pròpies vides i experiències directes. 6. Perfeccionisme: les societats modernes recalquen que la nostra missió és estar profundament satisfets, equilibrats i realitzats. Com a resultat, acabam odiant-nos a nosaltres mateixos, sentint-nos dèbils i com que hem malbaratat les nostres vides. Una cura seria una cultura que promogués constantment la idea que la perfecció no es troba al nostre abast; que estar lleugerament (i, de vegades, molt) malament del cap és una part inevitable de la condició humana, i que el que ens cal, per damunt de tot, són boncs amics amb els que poguem seure i xerrar sincerament sobre les nostres pors i vulnerabilitats reals. Les forces d'angoixa psicològica dins el nostre món són, actualment, molt més poderoses i actives que les cures necessàries. Mereixem una tendra compassió pel preu que hem de pagar per haver nascut en temps moderns. Però, esperançadorament, les cures són ara obertes a nosaltres individualment i col·lectiva si simplement reconeixem, amb claretat suficient, els origens de les nostres autèntiques penes i ansietats. Sabies que The School of Life és un lloc real? Amb classes, esdeveniments i una botiga. Visita la nostra plana web per saber-ne més. 