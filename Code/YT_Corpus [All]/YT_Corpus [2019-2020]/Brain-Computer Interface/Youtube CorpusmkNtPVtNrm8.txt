 Gaan superheldengadgets in de toekomst levens redden? Dit is de Universiteit van Nederland Zou het niet geweldig zijn, je hoeft maar met je vingers te knippen... met een Infinity Gauntlet handschoen, gewoon zo. En meteen gebeurt er iets. Misschien wil je wel superkrachten hebben, bijvoorbeeld. Of nog beter, technologieën geïnspireerd door superhelden en superkrachten. Die gebruikt kunnen worden om de maatschappij te verbeteren. Ik zet dit nu even weg, jullie krijgen hem straks weer te zien. Ik ben natuurkundige en wetenschapscommunicator. Het is mijn passie om verhalen te vertellen... over innovatief onderzoek van over de hele wereld. Maar ik ben ook een enorme fan van superheldenfilms en het genre. Als ik zo'n film voor het eerst kijk, doe ik dat omdat ik het leuk vind. Alle keren dat ik de film daarna zie, en dat zijn er veel... analyseer ik hem om de wetenschap achter de superkrachten en de scènes te ontdekken. Daarom sta ik ook bekend als de superheldenwetenschapper. Maar ik ben eigenlijk gewoon een normale wetenschapper. Als ik die superheldenfilms kijk stel ik mezelf vragen. Ik vraag me bijvoorbeeld af... Hoe kunnen superhelden en hun krachten innovaties in de toekomst inspireren? Hoe kunnen de superkrachten en avonturen mijn onderzoek en schrijven inspireren? Ik promoot niet de ontwikkeling van onverantwoorde superkrachten. Er zijn heel veel wetenschappers in de wereld. Maar ik kan je vertellen dat geen van hen... tenzij ze het in het geheim doen... het doel heeft om superkrachten te creëren. De meeste wetenschappers houden zich aan ethische regels. Ze willen technologieën creëren die de mens centraal zetten. Ik ga het over de volgende vraag hebben. Hoe kunnen superhelden en hun gadgets... een inspiratie zijn voor levensreddende technologieën in de toekomst? In Marvels cinematisch universum bouwde Tony Stark het Iron Man pak. Je zou het kunnen zien als de ultieme draagbare technologie. Tony Stark is niet de enige die dit pak gebouwd heeft. In de stripboeken heb je ook de 15-jarige MIT-student Riri Williams. Zij bouwt haar eigen versie van het Iron Man pak en noemt het het Ironheart pak. Beide pakken zijn voorbeelden van een exoskelet. Technologieën die je aan kan trekken en op je lichaam kan dragen. We maken al eeuwenlang exoskeletpakken. Denk maar aan de harnassen die middeleeuwse ridders droegen. Tegenwoordig proberen we exoskeletten te maken om mensen te helpen. Iron Man bouwde zijn pakken om zich te beschermen in zijn gevechten met schurken. Nu worden exoskeletten gemaakt voor gebruik in de gezondheidszorg. Er zijn veel bedrijven die exoskeletten ontwikkelen voor mensen die verlamd zijn. Zo'n bedrijf is bijvoorbeeld ReWalk Robotics. Zij werken aan de ontwikkeling van verschillende exoskeletpakken. Eén van hun pakken is het ReWalk System. Dit pak wordt aan het onderlichaam gedragen door iemand die verlamd is. Zo krijgt iemand zijn of haar mobiliteit terug. Iets wat de meeste van ons als vanzelfsprekend beschouwen. Dat was een voorbeeld van een elektronisch pak. Er bestaan ook passieve pakken waar geen elektronica in zit. Hier zie je een voorbeeld van een passief pak. Het Laevo Exoskeleton pak. Er zitten geen batterijen in, geen stroom. Dit pak dient om spanning of overbelasting van het lichaam te minimaliseren. Dit ontwerp is oorspronkelijk bedoeld voor mensen die in de gezondheidszorg werken. Het kan gebruikt worden bij het optillen en verplaatsen van patiënten. Of denk aan iemand die in een fabriek werkt en steeds dezelfde houding moet aanhouden. Het werkt zo. Midden op de borst zit een plaat die tegendruk geeft als je naar beneden leunt. Zo houdt het je lichaam in de juiste positie. Rond de benen zitten beugels... die het gewicht van het bovenlichaam opvangen en verdelen over de benen. Bij de heupen zitten twee veren die je voelt meebewegen. Het is een geniaal staaltje technologie. Wat kunnen we in de toekomst met deze exoskeletten doen? Het zou fantastisch zijn als we dit ergens mee kunnen combineren... om te kunnen nabootsen hoe ons lichaam onze ledematen aanstuurt. Op het moment dat je wil lopen neem je een beslissing. En je loopt gewoon. Onbewust maak je een beslissing en loop je een bepaalde kant op. Je denkt er niet echt over na. Maar neuronen in je hersenen sturen elektrische signalen... door je zenuwstelsel naar je spieren... zodat je lichaam op een bepaalde manier gaat bewegen. Elektronische exoskeletten worden vaak aangestuurd met een joystick. Hier is het dus niet de persoon die bedenkt hoe het pak aangestuurd moet worden. Maar het pak stuurt de benen van die persoon aan. Het zou mooi zijn als we het natuurlijke proces van het lichaam kunnen kopiëren. Dit kan bijvoorbeeld met behulp van brein-computer-interfaces. Dit apparaat meet de elektrische signalen die van de neuronen afkomen. Die gebruikt het dan om een extern apparaat aan te drijven, zoals een exoskelet. Deze gedachtenlezende technologie doet denken aan Charles Xavier uit X-Men. Er zijn allerlei manieren om hersengolven te meten. Het liefst op een niet-invasieve manier. Een technologie als EEG is daar heel geschikt voor. Waarbij elektroden op het lichaam geplakt zitten die de hersengolven meten. Dit is een voorbeeld van een EEG-apparaat. Deze is vrij goedkoop en ik kan er helaas geen exoskelet mee aansturen. Dit is de Muse 2 en ik leg zo meteen uit hoe het werkt. Ik kan het zo op mijn voorhoofd zetten en aanpassen. Aan de voorkant zitten elektroden die in contact staan met mijn voorhoofd. Dit apparaat kan gebruikt worden bij meditatie. Je hebt je mobiele telefoon, je zit in een rustige ruimte en je wil ontspannen. Als de neuronen veel impulsen afgeven hoor je de geluiden van een storm. Als je neuronen minder impulsen sturen en je ontspannen bent, hoor je vogels zingen. Op die manier word je beloond in dit meditatieve proces. Het idee om EEG-technologie te combineren met een exoskeletpak... wordt wereldwijd onderzocht door onderzoekers. Je kent zo'n EEG-apparaat misschien als een soort badmuts vol met elektroden. Ik twijfel er niet aan dat toen Tony Stark en Riri Williams hun pakken bouwden... dat ze allebei een brein-computer-interface inbouwden, gebaseerd op EEG-technologie. Dus een Iron Man pak kan de drager beschermen. Er zit ook allerlei geavanceerde apparatuur in zoals medische sensoren en biosensoren. Maar er zit een addertje onder het gras bij het ontwerpen van dit soort moderne pakken. Er zijn mensen die deze technologie voor duisterdere toepassingen willen gebruiken. Dat is het punt met coole nieuwe technologie. We moeten ze op een ethische en verantwoordelijke manier benaderen. Niet alleen tijdens het innovatieve proces, maar echt vanaf het begin. Het is noodzakelijk dat ontwerpers, ingenieurs, natuurkundigen, biologen... met ethici aan tafel gaan zitten en samen beslissingen nemen over hoe technologie... gebouwd moet worden op zo’n manier dat het de maatschappij ten goede komt. Nog zo'n technologie die ethische reflectie vereist is de onzichtbaarheidsmantel. Sue Storm van de Fantastic Four heeft die superkracht van onzichtbaarheid. Nu denk je misschien: onzichtbaarheid is science fiction. Maar het is echt een wetenschappelijk feit. Op deze foto demonstreer ik een echte onzichtbaarheidsmantel. Dit is geen truc. Ik heb al mijn vingers nog. De Rochester Cloak werd in 2014 ontwikkeld aan de University of Rochester in de VS. De onderzoekers publiceerden hun werk in het tijdschrift Optics Express. Ik heb hem hier en ik zal uitleggen hoe het werkt. Het bestaat uit vier optische lenzen. Wat gebeurt er als het licht op Smart Hulk, uit Avengers: Endgame, valt... Dat licht gaat door de lenzen en wordt gebroken. Het creëert een verhuld gebied tussen de optische lenzen. Dus als ik iets in dat verhulde gebied plaats en door de lenzen kijk... kan ik de legobrug niet zien, maar wel het gezicht van Smart Hulk. Ik wil iemand vragen om te bewijzen dat dit geen truc is, geen magie. Wil jij door de lenzen kijken en me vertellen dat dat zo is? Ik kan de Hulk zien, maar niet de brug. Dus wat je zegt is dat het werkt. Ja, het werkt. - Kijk aan, dank je wel. Een Iron Man pak, zoals dat exoskelet, of een onzichtbaarheidsmantel... Die zouden het goed doen op fancy-dressfeestjes. De ultieme outfit voor de Dutch Comic Con, of welke striphelden conventie dan ook. Dat zou geweldig zijn. Maar zouden ze ook zo'n hit zijn in de maatschappij, moeten we ze ontwikkelen? Wat de exoskeletten betreft, zeker weten. Een onzichtbaarheidsmantel weet ik nog zo net niet. Dat soort technologie zou misbruikt kunnen worden. Er bestaat inderdaad een technologie genaamd Quantum Stealth... die onlangs is ontwikkeld voor militaire toepassingen. We moeten controleren of technologie goed is voor de maatschappij. We moeten er ook op letten dat het onbevooroordeeld is. Dat het niet de ene groep boven de andere stelt. Aan veel moderne technologie zitten intrinsieke vooroordelen vast. Of het nu gaat over gezichtsherkenning of stemassistentie. Veel van die technologieën sluiten mensen of groepen mensen uit. Tony Stark bouwt de ultieme bevooroordeelde gepersonaliseerde technologie. In de film Iron Man uit 2008 bouwt hij het Iron Man pak. Hij bouwde het voor zichzelf. Later bouwt hij ook dingen die door andere mensen gebruikt kunnen worden. Een voorbeeld daarvan is de Infinity Gauntlet. Deze technologie komt voor in de film Avengers: Endgame. Gebouwd door Tony Stark, Bruce Banner en Rocket Raccoon. Toen Smart Hulk de Infinity Gauntley aandeed... Smart Hulk draagt de Infinity Gauntlet daar trouwens ook. Toen hij hem aantrok werd de handschoen groter zodat het om zijn hand paste. Dit liet zien dat iemand met een grote hand de Gauntlet kon dragen. Maar ook Rocket Raccoon zou het kunnen dragen. Dit is een stuk speelgoed, ontworpen voor volwassenen. Ik wil weten of het echt door een volwassene gebruikt kan worden. Wil jij demonstreren of dat inderdaad kan? Er zitten ringen in waarmee je de vingers kan bewegen. En werkt dat, kan je de vingers bewegen? Is het makkelijk of moeilijk om ze te bewegen? Het is makkelijk, het gaat heel licht. Oké, goed. Dank je wel. Ik probeer hiermee dus te laten zien dat sommige technologieën die we bouwen... bepaalde vooroordelen in zich hebben. Nu is dit speelgoed, het is voor volwassenen. Maar als een jonger persoon in het publiek de handschoen aandoet... dat het niet werkt omdat het ontworpen is voor een bepaalde groep. Als we serieuzer kijken naar de hedendaagse technologie... dan zie je dat de maatschappij vol bevooroordeelde technologie zit. Sommige technologieën zijn niet gemaakt voor iedereen. Daar moeten we naar streven, maar er zijn altijd uitzonderingen. In het Iron Man pak wordt gebruikgemaakt van gezichtsherkenning. In de film gebruikt Tony Stark die technologieën. In de echte wereld is gezichtsherkenning bevooroordeeld. En toch gebruiken we het dagelijks. Ze zijn bevooroordeeld vanwege de data die gebruikt zijn om de technologie te trainen. De algoritmes ontvangen data van mensen die inherente vooroordelen hebben... al dan niet bewust. De Metropolitan Police in het Verenigd Koninkrijk... heeft gezichtsherkenning geïntroduceerd. Ook al heeft het een nauwkeurigheid van maar negen procent. En ondanks het feit dat het raciaal bevooroordeeld is. Absoluut schandelijk. Als we gezichtsherkenning in de zorg gaan gebruiken moet het onbevooroordeeld zijn. Er kunnen problemen zijn met gegevensbescherming en privacy... en tot nu toe is het niet goed genoeg voor de gezondheidszorg. Vooroordelen komen niet uit technologie. Ze komen bij mensen vandaan. We moeten streven naar het beste voor de maatschappij. Het gaat niet om het coolste en het snelste. Wat telt is ethiek en verantwoordelijkheid. Ik hoop dat jullie nu geïnspireerd zijn om ethische technologieën te maken. Maar luister naar de superheldenuitvinders. In Iron Man zien we hoe Tony Stark zijn pak bouwt. Maar het pak werkt niet meteen. Het kost hem een paar dagen. Na elf dagen experimenteren in het lab... krijgt hij het voor elkaar dat het pak vliegt en stabiel is. Elk succes is gebouwd op een solide fundament van mislukkingen. Mislukkingen zijn goed. Ze moeten worden omarmd. Ik heb gefaald in het verleden en ook in de toekomst zal ik falen. Wees niet bang om te falen want je leert er zo veel van. De link met mijn verhaal is dat wij gefaald hebben met sommige technologieën. Sommige zijn bevooroordeeld. Als die in de gezondheidszorg gebruikt zouden worden... creëren we een serieus probleem. Vooral als we willen dat deze technologieën levens gaan redden. Superhelden beleven ongelooflijke avonturen. Ze gebruiken hun krachten om schurken te verslaan en de wereld te redden. Maar voor mij doen ze nog veel meer dan dat. Superhelden kunnen dienen als een krachtig platform ter inspiratie van... verantwoorde, ethische en onbevooroordeelde innovatie in de gezondheidszorg. Ik zet mijn superheldenkruistocht voort. En ik hoop dat jullie nu een andere kijk hebben op het superheldengenre. Want het gaat niet alleen om mensen in panty's. Dus laten we onze krachten - onze superkrachten - bundelen... en samen het pad bewandelen naar superinnovatie in de zorg. Het is tijd om super te denken. Dank jullie wel. Meer video's zien? Abonneer je op ons kanaal. 