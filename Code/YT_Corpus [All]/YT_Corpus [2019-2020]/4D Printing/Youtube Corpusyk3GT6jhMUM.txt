 Dit is de 'snelle' instructievideo over CNC frezen met een rotatie-as. De video laat zien hoe de freesbanen zijn gemaakt voor de één minuut durende video die het frezen van een Venus beeldje in hout laat zien: Venus de Milo. Hiervoor is vanwege de rotatie-as natuurlijk  de Multi-Axis editie van DeskProto nodig: We gaan van start, en het eerste wat we doen is even controleren of de juiste machine ingesteld is. Jawel, dat klopt: we gaan deze kleine Isel machine gebruiken. De volgende stap is natuurlijk  het laden van de te frezen geometrie. Het Venus STL bestand staat op het bureaublad, hier is het hoofd van Venus: een fraai klein beeldje. Ik zal eerste de afmetingen controleren, oeps, véél te groot voor deze kleine machine, we moeten dus kleiner schalen. OK, nu eerst de onderdeel parameters openen. Eerst vink ik "Gebruik de rotatie-as" aan, waardoor veel instellingen automatisch wijzigen, vervolgens de schaling die ik net noemde, op tabblad Vervormen. De hoogte van het beeldje (beperkende factor is dat ik maar een klein  blokje hout heb, van ongeveer 70 mm lang waaronder ik ook een sokkel wil hebben) ik schaal het beeldje daarom terug naar 65 mm, wat in deze oriëntatie langs de Y-as is. De volgende stap is roteren, omdat het beeldje uitgelijnd moet worden met de X-as, voor de rotatie-as dat is min 90 graden, en ik wil de Geometrie centreren. Het ziet er nu goed uit: uitgelijnd langs X, correcte afmetingen: we kunnen dus verder en gaan nu naar het materiaal-blok. Dat moet aan de linkerkant wat groter worden voor de zonet al genoemde sokkel. Ik selecteer daarom Aangepast, hier: min 7 mm, en er is ook wat extra ruimte nodig aan de andere kant, bij de maximale X, zodat de frees daar diep genoeg kan gaan om de complete bovenkant te kunnen frezen. Aan die kant voeg ik daarom 4 mm toe. Ook moet de diameter van het blok groter worden: mijn blok hout is iets te groot, het is ook ietwat rechthoekig, daarom verhoog ik dit tot 35 mm om zeker te weten dat mijn frees in de eerste laag niet te diep zal gaan. Dat is geregeld. OK, nu kunnen we gelijk verder: met de sokkel. Ik kan een van de steunblokjes gebruiken als sokkel, dus: aangepaste blokjes, blokje links, het moet een cilindervormig blok zijn,  van 7 mm hoog, dus hier van 0 tot 7, in de tekening kan je zien wat er gebeurt, en het moet een cirkel zijn van 60 mm diameter hier ga ik daarom van min 30 tot 30 en hier nog een keer van min 30 tot 30. Klaar: als ik nu op Toepassen druk dan ik hier de fraaie sokkel. Dat waren alle Onderdeel parameters. Hier is het werkstuk-nulpunt:  aan de linkerkant, en precies op de rotatie-as. De volgende stap betreft de Bewerking parameters. De eerste bewerking moet natuurlijk een voorfrees-bewerking zijn, dat zal ik in de naam laten zien. De 6 mm bolkopfrees is prima, Strategie Parallel rond de A-as rechts naar links,  waarbij de freesbanen rondom lopen, en ik wil aan de rechterkant beginnen omdat links het houten blok aan de aluminium rotatie-tafel vast zit. Voorfrezen, veel dunnere lagen: 5 mm laag-hoogte. 1 mm schil, ik wil een inloophoek, dit is OK, Ik wil het te frezen Gebied een beetje kleiner maken:  Aangepast, beginnen bij 4 mm: dan blijft mijn 6 mm frees op 1 mm afstand van de aluminium  rotatie-tafel die hier zit. Randen zijn prima, Beweging: deze mag iets kleiner,  en Blijf altijd laag om tijd te besparen, en de eerste freesbaan moet langzamer omdat - de rotatie-as is niet heel krachtig. Goed, en nu - Oh de nauwkeurigheid ik moet de nauwkeurigheid nog instellen. De Freesbaanafstand iets onder de 1 mm en deze mag wat groter omdat deze Stapgrootte langs de buitenkant van de cilinder wordt afgemeten: des te dieper de frees gaat des te kleiner de stap wordt. Tenslotte de Voeding: hier ook wat voorzichtiger, Het toerental kan bij deze machine niet hier worden gezet, dat moet op de machine zelf worden ingesteld. OK, bereken de freesbanen, en hier het resultaat: we gaan omlaag in  een aantal lagen: min 5, min 10 etc, totdat het beeld helemaal gefreesd is. Nafrezen moet met een dunnere frees gebeuren, maar voordat ik die bewerking kan toevoegen wil ik eerst laten zien dat hier een hoog verticaal vlak aanwezig is. Na het voorfrezen is hier een schil achtergebleven: de voorfrees-schil, als het nafrezen hier dus direct de volledige diepte  bereikt dan kan de frees in deze schil vastlopen. Ik wil daarom nog een extra bewerking toevoegen om deze schil weg te halen, met Strategie Waterlijnen. daarbij gebruik ik (noem het 'Waterlijnen', klaar) als gezegd een dunnere frees: 3 mm, nauwkeurigheid 0.6 weer 20 mm per seconde als voeding bij deze machine, Strategie wordt Waterlijnen,  met 3 mm afstand tussen de waterlijnen, van boven naar onder, duidelijk, om zo de schil weg te kunnen halen. Geen Voorfrezen, en ik moet het gebied kleiner maken om alleen het verticale oppervlak te frezen dus van X=7 tot X=9, dat is zo goed. Nu kan ik de freesbanen berekenen,  alleen voor deze ene bewerking, het duurt nu wat langer: waterlijn berekeningen zijn ingewikkelder, en hier is het resultaat: netjes 3 mm, 6, 9, enz.  totdat de schil volledig is weggehaald. Nu kunnen we dus veilig de eigenlijke nafrees-bewerking toevoegen. Hier: bewerking toevoegen, Voorfrezen. Klaar. Bij het voorfrezen gebruik ik weer de 3 mm frees, nauwkeurigheid 3 freesbanen per mm, weer dezelfde voeding van 20 mm/sec, Strategie wordt parallel rond de A-as. Hier wil ik de Helix gebruiken, die is echter niet beschikbaar. Nu kan ik laten zien dat je in zulke gevallen altijd het Help bestand kan openen.  De Help functie toont voor elk venster veel informatie. Hier bijvoorbeeld informatie over de Helix:  er staat dat je op tabblad Beweging als richting moet instellen ofwel Tegenlopend ofwel Meelopend. En dat is logisch: de huidige instelling is Meanderen: die gaat van 0 naar 360 en dan weer terug naar 0, waarbij een Helix beweging niet mogelijk is. Dus: Tegenlopend, en nu kan ik de Helix wel aanvinken. Geen Voorfrezen, het Gebied mag iets kleiner: ik wil alleen het beeldje nabewerken, de sokkel niet. Aangepast rechthoekig, van 8.5 tot 74, klaar. Meer instellingen zijn niet nodig, we kunnen dus verder gaan en de freesbanen berekenen, alleen voor deze bewerking, en hier het resultaat: inderdaad één Helix. Hier gaat de frees omlaag,  één lange beweging, en dan hier weer omhoog. De laatste bewerking die ik wil toevoegen is om kleinere details zichtbaar te maken. Ik voeg dus nog een bewerking toe: 'Detailleren', dat is OK, voor de kleine details wil ik het hele beeld nog een keer frezen, met een nog dunnere frees: 1 mm diameter voor de kleinste details, een hoge nauwkeurigheid: 10 banen per mm. Ook hier mag de voeding wat lager (hoewel er vrijwel niets meer wordt weggefreesd), Strategie is weer Rond A met de Helix, net als bij de vorige bewerking. Ja, Het gebied ook weer iets kleiner: van 8.5 tot 73.5 Dat is gedaan, en deze berekening  zal natuurlijk wat langer duren omdat dit een heel nauwkeurige instelling is. En hier het resultaat: weer een Helix (ik zal deze eerst onzichtbaar maken), hier omlaag en dan gaat het in één heel lange beweging over de geometrie. Hier kan je het zien: details als deze  die met de 3 mm frees niet zichtbaar waren worden met deze kleine frees wél duidelijk zichtbaar. Nu zijn we dus klaar: alle freesbanen zijn berekend, ik zal ze allemaal zichtbaar maken, Ja. En nu volgt dan de laatste stap: het schrijven  van het NC-bestand. Dat is hier: NC-bestand schrijven, naar het bureaublad, ik geef als naam Venus. Zoals je hier kan zien worden meer bestanden geschreven omdat ik drie verschillende frezen gebruik en mijn kleine machine geen gereedschapswisselaar heeft. Hier het Voorfrezen met de 6 mm frees, hier zoals je ziet Waterlijnen en Nafrezen,  met de 3 mm frees, en de laatste is Detailleren met de dunne 1 mm frees. Deze bestanden kunnen we nu naar de machine sturen en het resultaat is identiek aan wat getoond wordt in de 1-minuut video die nu volgt. 