 Begin dit jaar begon ik  aan een documentaire over 5G... en mensen die beweren dat ze er ziek van worden. Ze is waarschijnlijk gestorven aan 5G, maar we kunnen het niet bewijzen. Deze beweging was een fenomeen geworden... waarbij complottheorieën verspreid werden via Facebook-groepen... politieke partijen en demonstraties. 5G is hier om te doden. Deze mensen zeggen dat 5G  hun familieleden bedreigt... en het leidt tot psychische problemen, kanker, onvruchtbaarheid... Alzheimer en autisme. Het vergroot het risico op kanker, en kan het hartritme beïnvloeden. Dat geldt ook voor slimme meters, die naar hartenlust worden uitgerold. Nu beweren ze zelfs dat het in verband staat met de coronapandemie... en gepassioneerde aanhangers branden  mobiele telefoonmasten af... over de hele wereld,  en verspreiden onjuiste informatie. Ze moedigen mensen aan om veiligheidsmaatregelen te negeren... en belangrijke communicatiediensten te verhinderen... waarmee ze mensenlevens in gevaar brengen. Om te begrijpen hoe de 5G-complottheorie zich zo snel kon verspreiden... sprak ik met Dr. David Robert Grimes... een deskundige in de interactie  tussen wetenschap en samenleving. Waarom zijn mensen zo bezorgd om de invoering van 5G? Het is echt interessant, want veel van de angsten... die je nu rond 5G ziet, lijken eigenlijk veel op eerdere angsten. Veel hebben oppervlakkige of zelfs diepe gelijkenissen met dingen die... vijftien jaar geleden over wifi-netwerken werden gezegd. Wat ik nu interessant vind, is dat de angsten die we horen... veel meer grip hebben gekregen. Maar waarom gaan deze angsten nu verder dan de vorige? Er zijn twee redenen. Ten eerste wat het 5G-netwerk in feite betekent: nu gebruiken we frequenties  tussen de 2 en 5 GHz... en dat is erg overbelast geraakt. Het idee van 5G is om een beetje verder te gaan in het spectrum... tussen 6 en 25GHz. Dat klinkt als een enorme toename... maar op de schaal van het elektromagnetische spectrum is dat niets. Het krachtigste foton, of lichtdeeltje dat een 5G-deeltje zou kunnen zijn... zou nog steeds ongeveer 17.000 keer minder energie hebben... dan het zwakst mogelijke zichtbare licht. Dus als je echt bezorgd bent over 5G... zou je doodsbang moeten  zijn voor gloeilampen. Ten tweede heb je hier veel  meer zendmasten voor nodig. Ze zijn minder sterk, maar je moet er meer van bouwen. Mensen zien vervolgens dat ze  in de grond worden geslagen... en ze raken in paniek. Maar wat denk ik een grotere rol speelt, is de opkomst van online misinformatie. De complottheorie over 5G wordt gedeeld in video’s en artikelen op social media. Een man in het bijzonder is de stem van deze beweging: Mark Steele. Deze misdaad is rampzalig voor het milieu. Marks kritiek op 5G begint  een grote rol te spelen... nu zijn video’s op grote schaal  worden gedeeld. Er is led-straatverlichting in Gateshead, dat verbonden is met 5G. Er zijn kinderen met bloedneuzen, mensen die ziek worden... en mensen die doodgaan. Mark! -Hoi, Josh. Je zei dat we buiten de gemeenteraad van Gateshead konden afspreken... en je hebt daar laatst nog een conflict mee gehad. Kun je me daar meer over vertellen? De gemeenteraad van Gateshead zei dat ik een complotdenker was... daarom hebben ze me de mond gesnoerd. Omdat ik de bewoners bang maakte, kwetsbare mensen... door ze te vertellen dat ze zouden kunnen sterven aan de 5G-straatverlichting. Als je rondkijkt zie je ook geen vogels. Dat komt door de stralingsniveaus die hier zijn gemeten. Als je hier rondkijkt, zie je dat er geen bijen zijn, geen wespen, helemaal niets. Er vliegt nog geen mus. Dit is onmogelijk. In een van de gratis kranten stond dat ze op vakantie waren. Ik ben best benieuwd waar ze dan op vakantie gaan... want mussen komen gewoon hiervandaan. De 25 milliwatt-zender op die lantaarnpaal... Waar? -Die daar. Er zit een antenne op die lamp? Je bedoelt dat dit 5G-signalen uitzendt? Het is een DEW. D-E-W: direct energy weapon. Dat zit onder dat kleine, zwarte stukje. De antenne zit in de lantaarnpaal, die gewoon een dekmantel is. Mensen die vaak in diep complottheorieën geloven... blijken wanneer ze getest worden... juist de minste kennis te hebben over de dingen waar ze over praten. Ik vind geloof iets vreemds. Ik denk dat je jezelf kunt overtuigen dat je iets gelooft... als het je helpt om je goed te voelen. Een van de grootste drijfveren van mensen die deze complottheorieën verspreiden... is dat ze denken dat ze over speciale kennis beschikken. Het maakt niet uit of je een expert bent op dat gebied: ze weten meer dan jij omdat je deel uitmaakt van het complot... of omdat je gewoon dom bent. Dat heet ‘illusoire superioriteit’  of ‘illusoire kennis’. Dit is heel aantrekkelijk voor bepaalde mensen. Narcisme speelt hier ook een rol in. Als mensen complottheorieën verspreiden, krijgen ze daar voldoening van. Dan voelen ze zich speciaal. De mensen die dit doen, doen dit soms om bevredigd te raken. Maar op lange termijn gaat  dat ten koste van... ons begrip van  wetenschap en geneeskunde... en uiteindelijk misschien  van de volksgezondheid. Ja, dat zit er dik in. Angst speelt een grote rol in de online verspreiding van misinformatie. Maar Mark zelf lijkt echt overtuigd te zijn van de gevaren van 5G. Ik draag deze beschermende bril  24 uur per dag. Een zonnebril? Nou, met een spiegellens en  iridium-coating... waardoor de microgolfstraling  wordt teruggekaatst. Zo weet ik hoe gevaarlijk de microgolfstraling is. Hoeveel mensen zijn er denk je getroffen door 5G? Miljoenen, miljoenen in heel Europa. Maar we merken niks van de symptomen. Nog niet, maar misschien heb je weleens wat slechte nachten gehad... of een lichte paniekaanval. Je weet niet waar het aan ligt... misschien omdat je gewoon te veel hebt gedronken. Maar ondertussen komt het van de microgolfstraling... buiten bij je slaapkamerraam. De overgrote meerderheid van de mensen is ingedut. Het is ons plan om over  het hele land te groeien... en de weerstand tegen deze misdaad te vergroten. en de criminelen die erachter zitten voor de rechter te slepen en te laten veroordelen. Dit is groter dan de Holocaust. Als iemand denkt dat er maar zes miljoen mensen aan overlijden, denk dan nog eens na. Dit gaat miljarden levens kosten. Je hebt mensen die ik slachtoffers  van complottheorieën zou noemen... die enge dingen horen en  terughoudend of bang worden. Veel mensen die nu bang zijn voor 5G... zijn geen door de wol  geverfde complotdenkers... maar hebben gewoon iets engs gehoord. Mark heeft meer dan 30.000 pond opgehaald uit verschillende crowdfunding-campagnes... om juridische kosten te betalen. Dit geld komt van trouwe volgelingen als Greg en Claire... die hun gezondheidsproblemen wijten aan 5G en elektromagnetische straling. Hoi. -Hoi Greg, ik ben Josh. Leuk je te ontmoeten.  Kom binnen. Ze zijn zo bezorgd over straling... dat ze aluminiumfolie op de muren hebben geplakt om de signalen te blokkeren. Vind je het fijn als ik mijn telefoon uitzet? Ja, graag. -Geen probleem. Kun je me wat vertellen  over je interessante decoratie? We werden ziek van  de stralingen in dit gebied. Het kwam van hiernaast. De wifi van hiernaast. -Ja, hun wifi. We namen contact op en ze zei gewoon: ‘Dat boeit me niet.’ Dus ik zei: ‘Oké, prima.’ Toen keken we een paar video’s en zochten we materiaal... om de wifi-routers mee te blokkeren. En wat het beste wat we vonden was het oude, vertrouwde aluminiumfolie. Dit is van de wifi van de buren, in de doorgang boven. Het is microgolfstraling, mensen. Waardoor realiseerde je je dat je ziekte was veroorzaakt door... Het was echt de 5G. Ik las over de 5G in Gateshead. Op een dag kwam een vriendin naar ons toe... en ze zei: ‘Mijn zoon is ineens uit zijn neus aan het bloeden.’ Ik dacht: jeetje, dat krijg ik ook. Het voelde alsof ik doodging. Echt waar. -Was het zo erg? Ja, ja. Ik wilde echt dood. Je had echt fysieke pijn? -Ja, ja. Het is vreselijk, want mensen zeggen dat het gewoon in je hoofd zit. Maar dat is toch onzin? Ben je naar de huisarts geweest voordat je... Het is niet erkend. Ja, huisartsen. Zij erkennen het niet. Ook je symptomen niet? Nee. Ze zeggen dat het  door andere dingen komt. Mensen zeggen dat deze 5G-masten in hun gebied zijn geplaatst... en ze zich plotseling  onwel beginnen te voelen... en bloedneuzen en hoofdpijn kregen. Hoe zit dat? Dit is een klassiek voorbeeld  van het nocebo-effect. Als je kijkt naar de geschiedenis van elektrohypersensitiviteit... waar mensen last van zouden krijgen als ze allergisch zijn voor wifi... Bestaat dat echt, elektrohypersensitiviteit? Het wordt niet erkend door de WHO, door geen enkele medische organisatie. De psychosomatische component waar deze mensen echt aan lijden... wordt wel erkend, dat zeker. Als een ziekte niet wordt veroorzaakt door wat iemand denkt... wil je nog steeds dat diegene er niet aan lijdt. Hiervoor zijn ook zogeheten provocatiestudies uitgevoerd... waarbij je iemand die denkt allergisch te zijn voor telefoonsignalen... in een kamer plaatst met een doos... en je vertelt dat deze doos radiofrequentiesignalen uitzendt... en diegene denkt gelijk ziek te worden. Die doos zendt dan niet écht signalen uit, het is maar schijn. Het feit dat ze zich bewust moeten zijn, of dat tenminste denken... dat er wel of geen bron is... bewijst dat dit een  geconditioneerde reactie is. Het is een reactie op wat ze denken dat er gaat gebeuren... in plaats van iets dat veroorzaakt wordt door de bron zelf. En daarom wordt elektrohypersensitiviteit... niet erkend als ziekte die veroorzaakt wordt door elektromagnetische straling. Jullie vertelden dat jullie veel onderzoek hebben gedaan op YouTube... naar wat jullie hebben ervaren. Hebben jullie op het internet oplossingen voor jullie klachten kunnen vinden? - Ja, ja. - Ja. We deden onderzoek, maar er is verder geen plek waar je terecht kunt. Ik had contact met Mark Steele over die jongen die een bloedende neus had op school. Hij zei dat het een stralingsvergiftiging vanwege de radiogolven was. Als je Mark nooit was tegengekomen, en zijn hele leer... zouden jullie dan hetzelfde pad hebben bewandeld? Nee. -Nee, waarschijnlijk niet. We zouden nog steeds lijden en niet weten wat er aan de hand is. We waren vast naar de huisarts gegaan... en hadden medicijnen gekregen  die eigenlijk gewoon vergif zijn. We zouden zieker en zieker zijn geworden en uiteindelijk dood zijn gegaan. Mensen zijn geneigd om bang te zijn voor nieuwe technologie. We delen veel sneller dingen waar we boos of bang van worden... dan dingen met een nuchtere toon. Als ik twee krantenkoppen zie, met aan de ene kant: ‘5G is niet schadelijk voor je’... en daarnaast: ‘5G gaat ons allemaal vermoorden’... dan is de kans veel groter dat ik de kop deel die zegt dat we er allemaal aan gaan. Dat is helaas de menselijke natuur... en iets waar we in het internettijdperk echt wat meer op moeten letten... als we de negatieve gevolgen ervan willen vermijden. We hebben een samenleving opgebouwd... die grotendeels draait op  wetenschap en technologie... maar het ook zo geregeld dat bijna niemand wat van wetenschap en technologie begrijpt. Ik denk dat je kunt terugleiden naar het feit dat... het internet weliswaar geweldig is... maar we nog steeds menselijke ondeugden hebben... en dat die op dit moment op een slechte manier met elkaar verbonden zijn. We moeten leren om pragmatischer en sceptischer te zijn... en meer gewend raken om te reflecteren dan te reageren. Totdat we dat doen, blijven we social media en het internet gebruiken... om onszelf meer kwaad dan goed te doen. 