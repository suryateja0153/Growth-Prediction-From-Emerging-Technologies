 Ik werk als arts voor de NHS.   Dat doe ik sinds 2018. En ik heb tijdens de pandemie   gewerkt terwijl ik zwanger was. En ik ben nu hier omdat ik... het heel belangrijk vind   dat de waarheid naar buiten komt. Er zijn veel fouten gemaakt   tijdens de pandemie... die mensenlevens hebben gekost. Veel mensen zijn onnodig gestorven. Toen de pandemie   eerder dit jaar uitbrak... zag ik het door allerlei   verschillende landen gaan... en een deel van me geloofde   dat ons land voorbereid zou zijn. We zijn toonaangevend   in een hoop gebieden... vooral wat wetenschap en   geneeskunde betreft. Dus ik dacht dat er niks fout   kon gaan in Groot-Brittannië. En ik had vertrouwen in de regering. Ik vertrouwde erop dat ze artsen en   zorgmedewerkers zouden beschermen... zodat wij onze patiënten   konden beschermen. Ze laten niet zien hoeveel   zorgmedewerkers... ziek zijn geweest   op de intensive care. Ze laten niet zien hoeveel   schoonmakers zijn gestorven. Daar zeggen ze niks over. Ik mag eigenlijk niet met   de media praten. En dat vind ik erg frustrerend. De eerste zorgmedewerker overleed   op de corona-afdeling. Ze waren besmet... en dat heeft alleen kunnen   gebeuren als... ze niet genoeg   beschermd waren geweest. In het ziekenhuis van mijn man... is een zwangere   verpleegster overleden. Dat was één zorgmedewerker. Inmiddels zijn er bij ons 620   zorgmedewerkers overleden. Ik was bang als ik   naar mijn werk reed. Ik wist niet waar ik mijzelf of mijn   ongeboren kind aan blootstelde. En als er iets zou gebeuren... zou ik mezelf daar nooit   voor kunnen vergeven. Ik heb gevraagd om   risico-inschattingen. Ik heb gevraagd om naar een andere   afdeling te worden overgeplaatst. Maar mijn zorgen werden   niet gehoord... want er was niet genoeg bewijs   over de risico's die... zwangere vrouwen   of hun ongeboren kind lopen. Ik realiseerde me dat ik niet   alleen stil werd gehouden... maar mijn managers ook mijn   social media in de gaten hielden. Ze hielden alles bij wat ik zei,   en alles wat ik deed. Ik werd bedreigd aan de telefoon. En ik kreeg te horen dat als ik niet   op zou dagen bij mijn lange shifts... ik minder betaald zou krijgen. Ze weten niet dat ik er nu ben,   want ze hadden tegen me gezegd... dat ik eerst langs hen moet gaan   als ik met de media wil praten. Deze mensen proberen een soort   propaganda te creëren. Ze hingen instructies op in het   ziekenhuis en posters waarop stond: we hebben zoveel positief geteste   covidpatiënten gehad en ze genezen. Maar ze laten niet   de werkelijkheid zien. Daar zijn ze vooral bang voor. Ze durven geen nee te zeggen   tegen de regering... en proberen de werkelijkheid   te verbergen. Als wij al het zwijgen opgelegd   worden in onze eigen ziekenhuizen... wat zegt dat dan over ons land? In wat voor democratie leven we? Dit zijn dingen die je   eerder zou verwachten... in strenge regimes als Noord-Korea. Dit gebeurt in ons eigen land. Ik werkte zelf als arts tijdens   de pandemie tot april. In januari, februari, maart en april,   deze vier maanden... kon ik niet eens   een mondkapje opzetten. Ik had niets op die afdeling. Ik zat in een situatie waarin ik   mezelf moest beschermen... of de patiënt. En de richtlijnen waren   elke dag weer anders. De ene dag hoorden we dat we   een volledig pak moesten dragen... de volgende dag was   een plastic schort weer genoeg. Een schort zou ons kunnen beschermen   voor een dodelijk virus. We wisten allemaal dat   deze nieuwe richtlijnen... gebaseerd waren op   politieke beslissingen... want ze hadden gewoon niet   de juiste beschermingsmiddelen. Maar niemand zou ooit zeggen: we hebben niet genoeg. Als ik bij een positief geteste   patiënt naar binnen zou gaan... en hij zou ondertussen hoesten,   wat dan? Toen er afgelopen juli een onderzoek   werd gedaan naar... hoeveel beschermingsmiddelen   ze hebben... kwamen ze erachter   dat er niet genoeg was... voor tijdens een pandemie. Er werd niks aan gedaan. In ons land,   het Verenigd Koninkrijk... waren zat beschermingsmiddelen   beschikbaar bij fabrikanten... maar ze lagen gewoon in het magazijn. Onze regering had besloten om ze uit   Myanmar en Turkije te halen. En toen ze aankwamen, bleken ze ook   nog van slechte kwaliteit te zijn. Toen we de beschermingsmiddelen   van de regering zagen... bleken ze verouderd te zijn. Ze waren over hun   houdbaarheidsdatum heen. Als je als arts op je werk komt... de doos met mondkapjes opendoet... en ziet dat er een sticker op de   houdbaarheidsdatum geplakt zit... hoe denk je dat dat overkomt? Het grootste vraagstuk is nu denk ik   hoe we zorgverleners kunnen helpen... want deze pandemie heeft op   psychologisch vlak enorm veel... geëist van iedereen. We zijn ons vertrouwen   in de overheid kwijtgeraakt. Veel van ons zijn zelfs de liefde   en passie voor ons werk verloren. En ik weet niet of we hier   nog van kunnen herstellen. De regering heeft   tegen ons gelogen... en ze moeten daar verantwoordelijk   voor worden gehouden. We moeten gerechtigheid zoeken... voor de families die hun geliefde   kwijt zijn geraakt. Deze ministers hebben bloed   aan hun handen. Ze hebben mensen vermoord. Maar ze zitten nog steeds   op dezelfde plek... en dat moet veranderen. 