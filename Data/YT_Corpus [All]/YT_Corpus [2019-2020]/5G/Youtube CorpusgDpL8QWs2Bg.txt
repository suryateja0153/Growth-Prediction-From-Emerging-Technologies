 Met deze stralingsmeter ben ik aan het meten hoeveel straling mijn geluidsman afgeeft. Want straling heeft alles te maken met 5G. Heel Nederland bereidt zich voor op de komst van 5G. Je hebt mensen die het liever zien gaan dan komen. Je hebt fans die niet kunnen wachten en mensen die nog veel vragen hebben. In deze serie rij ik door het hele land om die vragen te beantwoorden. Deze week komt de vraag van: -Hoi, Luuk. Hoi, ik begreep dat jij een vraag hebt over 5G. Ja, al die straling, is dat eigenlijk wel gezond voor je? Heb je er zelf last van? -Nee, dat niet. Maar je leest er wel heel veel over. Er heerst in de samenleving veel onrust over de gezondheidsgevolgen van straling, en dus ook van 5G. Voor mij is het alleen maar irritant als ik geen bereik heb, maar er zijn mensen voor wie dat juist een opluchting is. Zij gaan zelfs op vakantie naar stralingsvrije campings om die straling te ontvluchten. Ik ga op bezoek bij Carolien Schooneveld. Zij heeft zelf last van straling en ze helpt anderen die er ook last van hebben. Goedemiddag. -Goedemiddag. Fijn dat we er mogen zijn. Volgens mij moet ik m'n telefoon uitzetten. Uitzetten hoeft niet helemaal, maar even op vliegtuigstand zou top zijn. Dat kunnen we zeker even doen. -Helemaal goed, dank je wel. Kijk. Nou, laten we naar binnen gaan. -Ja, is goed. Kom verder. Jij hebt zelf last van straling. Wat moet ik daar onder verstaan? Dat heet EHS: elektrohypersensitiviteit. Dat betekent dat je klachten ontwikkelt door stralingsbronnen om je heen. Dat is iets waar steeds meer mensen helaas last van hebben. De laatste schattingen zijn vijf procent van de bevolking van Nederland. Dat is een groep van 850.000 mensen. En wat voor klachten moet ik dan aan denken? Waar heb je dan last van? Hoofdpijn en migraine, hele ernstige slaapproblemen, niet meer in slaap kunnen komen, hartritmestoornissen, concentratiestoornissen en chronische vermoeidheid. Vooral die laatste. Van wat voor straling heb je dan precies last? Heb je van alle elektromagnetische straling last? Op nummer één op dit moment staat toch wel last van zendmasten. Daar word ik op dit moment heel veel voor gemaild en gebeld. Is het nu ook met de komst van 5G nu... Ben je nu dan ook bang dat er meer... Slachtoffers vallen is misschien heftig, maar dat er meer mensen last van krijgen? Er zijn nu al de eerste tekenen daarvan. Daar waren we ook al bang voor, omdat 5G fundamenteel anders is dan 4G. Het is niet één lettertje verschil. Maar het heeft te maken met frequenties in die hele hoge spectra, 3,6 gigahertz en hoger, waar we nog totaal geen ervaring mee hebben. Dus niemand weet wat ermee gaat gebeuren. En last but not least, er wordt gesproken over die 98 procent dekking die bereikt zou moeten worden. Dat is nu, met alle zendsignalen die we hebben, nog niet zo. Hier, waar ik woon, is een plek waar ik heel rustig zit qua zendmastbelasting. En straks, met dat soort percentages, hebben mensen die hier last van hebben gewoon geen plek meer waar ze naartoe kunnen gaan. Dat is voor hen een hele beangstigende gedachte. Ik ben vooral nog heel benieuwd wat je nou kunt doen om dit huis stralingsvrij te maken. Wat voor voorbeelden er zijn van wat je allemaal gedaan hebt hier. We hebben geen draadloze systemen in huis. Dus geen wifi en bijna geen mobielgebruik. En bedrade telefoons. Een wand die we met stralingswerende geleidende verf hebben behandeld. De zogenaamde 'zwarte verf' waar je wel eens van hoort. Deze hele ruimte is afgeschermd met aluminiumfolie. Dit is gewoon folie uit de supermarkt. En daar is deze hele kamer mee afgeschermd. Mochten er nog meer zendsignalen gaan komen, die zijn er nu niet, dan zit ik hier wel helemaal oké. -Helemaal veilig. Dit is een stralingstentje, dat heb ik zelf ontwikkeld met een tentbouwer en dit is speciaal stralingswerend textiel. Dat blokkeert meer dan 99,9 procent van alle zendsignalen. Kan je je voorstellen dat mensen je eigenlijk niet geloven? Dat mensen denken: Ja, wat is dit nou voor rare ziekte? Dat is toch helemaal niet zo? Dat ze eigenlijk een beetje denken dat je gek bent? Nou, dat was tien tot twintig jaar geleden nog wel een beetje zo. Maar tegenwoordig eigenlijk helemaal nooit meer. Iedereen die ik nu spreek, stelt vragen: O, is dat ook van die hoofdpijn dan? O, is dat met die zendmasten dan? Onmiddellijk beginnen mensen te checken of vragen of kwalen die ze zelf hebben of die iemand in hun omgeving heeft of dat misschien ook van die straling komt. Dan hebben we daar het gesprek over. Maar gek vinden, dat is al heel lang geleden. Nee, nooit eigenlijk. Waar ze precies vandaan komen, dat is dus niet helemaal zeker. Maar dat deze mensen klachten hebben, staat vast. Hoe gaan onze gezondheidsinstellingen om met deze klachten? Worden ze wel serieus genomen? Ha, Fred. -Hoi, Luuk. Is straling schadelijk? -Dat weten we niet precies. Er zijn heel veel onderzoeken gedaan en uit al dat onderzoek komt eigenlijk dat straling niet gevaarlijk is. Maar een wetenschapper houdt altijd een open mind. Een nieuw onderzoek zou altijd nog iets anders kunnen laten zien. En hoe zit het met die norm? -De norm die we aanhouden, dat zijn de zogenaamde blootstellingslimieten. Die moeten ervoor zorgen dat je lichaam niet te veel opwarmt. Daar is heel veel onderzoek naar gedaan en daar is als grens gesteld dat je lichaam maximaal één graad mag opwarmen. Dat kun je weer relateren aan een bepaalde mate van straling van een zendmast, in volt per meter. De conclusie is dan dat alle zendmasten en alle apparatuur in Nederland aan die blootstellingslimieten voldoen. Ik hoorde van Carolien dat veel mensen last hebben EHS. Heeft u een idee waar die gevoeligheid vandaan komt? Zit het niet tussen de oren van deze mensen? Nee, we hebben geen goede verklaring waar elektrogevoeligheid vandaan komt. Bij het Kennisplatform zeggen we: Het kunnen drie dingen zijn. Het kan toch de straling zijn, door iets wat we nog niet ontdekt hebben. Het kan tussen de oren zitten, dat is eigenlijk een 'nocebo-effect'. Dat is een omgekeerd placebo-effect. Of mensen zijn ziek geworden door iets anders en schrijven dat dan toe aan de straling. Er is dus nog veel discussie over de gezondheidsgevolgen van straling. Maakt Nederland zich hier eigenlijk een beetje zorgen over? Eerlijk gezegd niet heel erg. -Nee. En u heeft ook niet het idee dat dat door 5G erger zou kunnen worden? Nee, dat denk ik sowieso niet. Ik heb wel eens dat ik nadenk over een telefoon op het nachtkastje, of dat nou wel heel slim is. Ik heb wel dat ik m'n mobiel bijvoorbeeld niet naast m'n hoofd leg als ik ga slapen. Straling is gevaarlijk als je gevaarlijke straling gebruikt. Maar niet alle straling is gevaarlijk. Ik ben een beetje goedgelovig, dus ik denk: Het zal wel onderzocht zijn. Het zal wel oké zijn. Over die radiostraling is helemaal niks bekend. Een beetje warmte, dat is alles. Geen idee wat die straling kan doen, maar het kan je hersenen beschadigen? Het kan... Slecht zijn voor iets? Kankerverwekkend? Geen idee. Ik maak me daar in zekere zin wel zorgen over, maar ik denk... Die problemen gaan zich uiteindelijk wel voordoen. En dan pas kunnen we kijken hoe we dat gaan oplossen. Er is dus nog niet echt duidelijkheid over de precieze gezondheidsgevolgen van het breed uitrollen van een 5G-netwerk. Wat we wel zeker weten, is dat het grote kansen biedt voor de gezondheidszorg. Denk aan opereren op afstand, de inzet van augmented reality en geavanceerde zorgrobots. En daarvoor ben ik hier vandaag, in Eindhoven. Hallo, mijn naam is SARA. Leuk om u te zien. Ik voel me goed vandaag. Hoe gaat het met u? Ja, goed. Goed, SARA. Dus dit lieve, knipperende robotje is SARA. Ja, SARA staat voor sociale en autonome robot-assistent. SARA is ontwikkeld omdat er in Nederland en in de rest van Europa een gigantisch tekort is aan zorgmedewerkers. De bedoeling van de robot is dat ze de zorgmedewerkers kan ondersteunen op de zorgafdelingen. -Waar moet ik dan aan denken? Waar kan SARA bij helpen? -De insteek is vooral om persoonlijke ondersteuning en welzijn voor de cliënten te bieden. Je kunt bijvoorbeeld met SARA luisteren naar verhalen of muziek. De Elfstedentocht. Ze deden er in totaal veertien... Maar voor andere mensen kan SARA bijvoorbeeld fysieke oefeningen doen. Of cognitieve oefeningen. Beweeg uw handen omhoog en raak de schouders aan. Het systeem is per persoon in te stellen waardoor SARA precies doet wat bij de bewoner past. Dus eigenlijk is het meer tijdverdrijf waar SARA bij kan helpen dan de medische handelingen. We hebben daarnaast dus ook interacties ertussen zitten voor cognitieve en fysieke stimulatie. Dus daar gaan we wel meer richting de zorgtaken. Daarnaast kan SARA ook vragen stellen aan bewoners, bijvoorbeeld hoe het met ze gaat. Dat krijgen zorgmedewerkers dan weer te weten. We zijn steeds bezig met de ontwikkeling van nieuwe zaken waarmee SARA nog beter kan helpen. Wat gaat 5G voor deze robots betekenen? Waar hebben jullie dat snelle netwerk voor nodig? Voor robotica zijn er heel veel dingen die gaaf zouden zijn om te ontwikkelen die de robot nog autonomer en zelfstandiger zouden maken. Denk aan dat kunnen praten met bewoners. Dus dat de robot zelf een reactie kan bedenken die gepast is op een vraag. Of als een robot zelf weet naar welke bewoner ze toe moet en daar een interactie kan voeren. Dan gaat de ondersteuning van zo'n robot gewoon veel groter worden. Nu zie je al wel zulke toepassingen, maar dan zit er vaak nog wel iemand die achter de schermen nog veel moet doen om de interactie te bewerkstelligen. Ja, precies. En dan wordt het echt een soort vriendje. Dan kun je die robot als een soort maatje in je kamer erbij hebben. Ja, zeker. Daarnaast proberen we ook via de robot het contact met de familie veel meer te stimuleren. Familie kan bijvoorbeeld verhalen inspreken of muziek insturen die de bewoner leuk vindt. Op die manier kan de robot dan ook steeds meer het contact vormen tussen familie, mantelzorger en bewoner. En als het internet sneller wordt, dan wordt dat alleen maar beter en groter. Dus 5G klinkt voor jou eigenlijk een beetje als toekomstmuziek? Ja, zeker. In deze aflevering ging ik op zoek naar het antwoord op de vraag of 5G schadelijk is voor de gezondheid. Daar is geen bewijs voor, maar toch zijn er veel mensen die zich zorgen maken. We zullen meer onderzoek moeten doen om die zorgen weg te nemen. Volgende week ga ik het hebben over privacy en 5G. Tot dan. Dus Google weet precies wanneer je seks hebt. Laat ik het zo zeggen. Ik weet niet of ik dat zou willen, maar... 